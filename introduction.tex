\chapter*{Вступ}

\textbf{Актуальність теми} зумовлюється стрімким розвитком різних областей технологій і процесів, які потребують швидкого реагування на нетипові зміни для подальшого коригування, поки ціна реакції є низькою.  Задача виявлення таких нетипових змін називається задачею скринінгу. Для підвищення продуктивності, створюються інтелектуальні системи, що дозволяють вирішувати задачу скринінгу автоматизовано зі зменшенням залучення людини. В таких системах постає задача автоматизованого скринінгу.

Актуальним методом скринінгу є скринінг заснований на аналізі зображень, що дозволяє спростити забір проб, а також використати інструментальні засоби віддаленого спостереження, такі як рентгенографія, або супутникове зондування, або радари. В задачах скринінгу, що заснований на зображеннях можуть використовуватися як планарні (рентгенограми, двомірні дефектоскопи, супутникові зображення, та ін.), так і об'ємні зображення (томографії, тривимірні ультразвукові дослідження та ін.). Особливістю планарних зображень є відсутність перспективних спотворень та можливість знехтувати глибиною об'єктів.

Важливими складовими інтелектуальних систем автоматизованого скринінгу є класифікація зображень та сегментація регіонів інтересу. Традиційно, в таких системах використовуються класичні методи комп'ютерного зору (пошук границь, бінарна сегментація за інтенсивністю, кореляційно-екстремальний метод, тощо), однак достовірність їхніх передбачень суттєво обмежена через різноманіття можливих проблем та складність їх формалізації за допомогою наборів простих ознак. В таких умовах доцільне використання класифікаційного методу сегментації (\textit{англ. semantic segmentation}), що спирається на класифікацію кожного окремого пікселя зображення для співвіднесення його з одним із відомих класів. 

Ефективність роботи систем автоматизованого скринінгу в цілому напряму залежить від достовірності класифікації та сегментації, оскільки хибно-позитивні результати можуть призвести до передчасного реагування, а хибно-негативні результати - до пропуску наявних проблем та пізнього реагування. Достовірність передбачень нейронних визначається як міра Дайса-Соренсена, або F1-міра на валідаційній вибірці із точною розміткою. 

Все частіше для аналізу зображень використовуються методи на основі глибоких нейронних мереж, через можливість автоматизації процесу навчання. Також, нейромережеві методи  дозволяють проводити донавчання в автоматичному режимі, що дозволяє їх використання для різноманітних видів задач з різних предметних областей.

Однак, в наявні підходи на основі глибоких нейронних мереж можуть бути застосовані виключно за умови наявності великих тренувальних наборів розмічених даних. Часто, в задачах скринінгу, отримання великої кількості даних, а також якісної розмітки від професіоналів є дуже дорогим, та іноді не є можливим в принципі через малу кількість прикладів, різноманіття зовнішнього вигляду та неузгодженість розмітників під час формування розмітки в наборах даних. 

Таким чином, має місце \textbf{протиріччя} між підвищенням вимог щодо достовірності передбачень нейромережевих методів з одного боку, та необхідністю зниження витрат на отримання розмітки навчальних даних.  

В дисертаційній роботі пропонується новий підхід до розв’язання цього протиріччя шляхом розробки моделей нейронних мереж та методів їх навчання для аналізу планарних зображень, що здатні використовувати неточно розмічені тренувальні набори даних. 

Запропонований метод використовує багатозадачне навчання для підвищення достовірності класифікації та сегментації за рахунок навчання нейронних мереж на більш загальних близьких задачах одночасно з основною задачею з подальшою комбінацією результатів виконання цих задач.

Тобто, підвищення достовірності передбачень нейромережевих методів в задачах автоматизованого скринінгу через розробку та удосконалення методів багатозадачного навчання є \textbf{актуальним}.  

\paragraph{Робота пов'язана з дослідними проектами:} № 700-145 «Моделі, методи та інструментальні засоби підтримки прийняття рішень з підвищення ефективності гідроаеродинамічних процесів в діючому енергетичному обладнанні»(№ ДР 0115U000413); № 448-68 «Дослідження інформаційних сховищ як моделей предметних областей в системах підтримки прийняття рішень» (№ ДР 0104U002401); № 37-62 «Методи моделювання та робочого діагностуванняскладних цифрових систем і мереж» (номер ДР 0110U008194)

\textbf{Метою дослідження} є  підвищення достовірності класифікації та сегментації планарних зображень в системах автоматизованого скринінгу через розробку моделі та методів аналізу планарних зображень на основі штучних нейронних мереж. 

Для досягнення мети дослідження поставлено і розв'язано такі \textbf{задачі}:

\begin{itemize}
	% раздел 1
	\item Здійснено аналіз зашумлення розмітки в наборах даних для задач автоматизованого скринінгу, проведено аналіз існуючих моделей, методів, алгоритмів та засобів аналізу планарних зображень в системах автоматизованого скринінгу і обґрунтовано вибір напрямку досліджень.
	
	% раздел 2
	\item На основі проведеного аналізу розроблено параметричну модель набору даних, що складається з планарних зображень із зашумленою розміткою для задач класифікації та  сегментації, а також метод його генерації. 
	
	% раздел 3
	\item Розроблено модель нейронної мережі та методи навчання й передбачення для аналізу планарних зображень, що за рахунок використання декількох близьких задачах одночасно дозволяють підвищити точність класифікації та сегментації в умовах зашумлення розмітки даних.
	
	% раздел 4
	\item Розроблено інструментальні засоби, що виконують розроблені моделі та методи, і проведено їх випробування в рамках експерименту
\end{itemize}


\textbf{\textit{Об'єктом дослідження}} є процес аналізу планарних зображень.

\textbf{\textit{Предмет дослідження}} -- методи класифікації та сегментації планарних зображень, структури та моделі згорткових нейронних мереж та методи їх навчання.

\textbf{Наукова новизна отриманих результатів}.

\begin{itemize}
	\item \textit{Удосконалено} параметричну модель набору даних, що за допомогою додавання контрольованого зашумлення розмітки, яке відповідає характеристикам зашумлення в реальних задачах автоматизованого скринінгу, дало можливість побудувати метод генерації тренувальних та тестових наборів даних.
	
	\item \textit{Удосконалено} метод генерації наборів даних із зашумленою розміткою на основі параметричної моделі, що за рахунок генерації незашумленої розмітки для тренувальної вибірки та зашумленої розмітки - для тестової, дало можливість виконувати тестування впливу зашумлення розмітки на роботу нейромережевих методів сегментації та класифікації.
	
	\item \textit{Удосконалено} модель багатозадачної згорткової нейронної мережі, що за рахунок використання нормалізації в декодерах дало можливість побудувати метод багатозадачного навчання.  
	
	\item \textit{удосконалено} метод багатозадачного навчання штучних нейронних мереж, що за рахунок обмеження функції втрат зверху для задач з менш точною розміткою, дозволило підвищити достовірність сегментації умовах частково помилкової розмітки навчального набору даних в задачах автоматизованого скринінгу,
	
	\item \textit{Вперше} розроблено метод об'єднання близьких задач на етапі передбачення, що за допомогою використання результатів декількох задач дозволило підвищити достовірність класифікації та сегментації планарних зображень без підвищення витрат часу.
	
	\item \textit{Отримав подальший розвиток} метод напівавтоматичного багатозадачного навчання, що за рахунок направлення градієнтів під час тренування дозволило локалізувати важливі для задачі класифікації ознаки зображення в умовах відсутності розмітки для сегментації в навчальному наборі даних без зниження оперативності.
\end{itemize}

\textbf{Практичне значення одержаних результатів} полягає у створенні інструментальних засобів генерації наборів даних відповідно до розробленої параметричної моделі, а також навчання та передбачення нейронних мереж для задач автоматизованого скринінгу.

На основі розроблених інструментальних засобів створено ефективні програмні модулі, які інтегровано з <<хмарними>> сервісами для вирішення ресурсомістких задач навчання нейронних мереж, що забезпечує високу обчислювальну потужність та швидкість передбачення в задачах автоматизованого скринінгу.

\textbf{Особистий внесок здобувача}

Всі наукові положення, висновки і рекомендації, що містяться в дисертації та виносяться на захист, отримано здобувачем самостійно в період з 2016 по 2020 рр. і узагальнено при оформленні дисертації. У статтях, написаних у співавторстві автору належать: модель нейронної мережі та метод багатозадачного навчання [2-4], модель нейронної мережі та метод підбору порогу класифікації [5], модель нейронної мережі та метод еволюції параметрів [6-8], алгоритм детекції полоси для лінійної камери [9], метод ідентифікації параметрів ковзання [11], метод розпізнавання спектрів [12-13]  


\textbf{Апробація результатів дисертації}
Основні положення і результати дисертації доповідалися на міжнародних конференціях Студентів і молодих науковців <<Інформатика. Культура. Техніка>> ІКТ-2016, ІКТ-2017, ІКТ-2018 (м. Одеса), міжнародній науковій конференції з методів розпізнавання патернів <<ICPRAM-2020>> (м. Валетта, Мальта, 2020),  міжнародних студентських конференціях <<Сучасні інформаційні технології>> СІТ-2016, СІТ-2017, СІТ-2018 (м. Одеса). 

Розроблені в роботі методи отримали \textbf{впровадження} в програмний продукт SafetyRadar компанії \textit{VITech Lab} та в навчальний процес кафедри Інформаційних систем Інституту Комп'ютерних систем Одеського Національного Політехнічного Університету.


\textbf{Публікації} Основні результати дисертаційної роботи викладено в 13 публікаціях, з них: 8 статей у наукових фахових виданнях України з технічних наук, 1 стаття у зарубіжних наукових періодичних виданнях з напряму, з якого підготовлено дисертацію, що індексується наукометричною базою SCOPUS, 4 публікацій у працях і матеріалах наукових конференцій.

\textbf{Структура і обсяг роботи}

Дисертація має загальний обсяг 168 сторінок і складається з вступу, чотирьох розділів, висновків, списку використаних джерел і 3 додатків. Основний текст дисертації викладено на 122 сторінках. Робота містить 59 рисунків і 17 таблиць. Список використаних джерел становить 114 найменувань

