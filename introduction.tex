\chapter*{Вступ}

\textbf{Актуальність теми} зумовлюється стрімким розвитком процесів, які потребують швидкого реагування на нетипові зміни для їх подальшого коригування, поки ціна наслідків є низькою. Задача виявлення таких нетипових змін називається задачею скринінгу, особливу групу серед яких складають засновані на аналізі планарних зображень задачі, які виникають, наприклад, при медичній діагностиці, дистанційному зондуванні Землі, метереології тощо. Автоматизація скринінгу дозволяє з більшою ефективністю вирішувати проблеми підвищення продуктивності діяльності людини-оператора, підвищити рентабельність відповідних процесів. 

При автоматизації скринінгу основними процедурами, що визначають його достовірність є сегментація регіонів інтересу та їх класифікація. Традиційно, в таких системах використовуються класичні методи комп'ютерного зору (пошук границь, бінарна сегментація за інтенсивністю, кореляційно-екстремальний метод, тощо), однак достовірність їх суттєво обмежена через різноманіття можливих спотворень (наприклад, різний вигляд об’єктів одного класу) та складність їх формалізації за допомогою наборів простих ознак. В таких умовах доцільне використання семантичної сегментації \textit{(класифікаційного методу сегментації)}, для  реалізації якої в теперішній час використовуються глибинні нейронні мережі, завдяки можливості вирішення задач в умовах невизначеності та стійкості до вхідних спотворень з високою достовірністю. Безумовною перевагою застосування глибинних нейронних мереж є можливість використання багатозадачного навчання для підвищення достовірності та оперативності, але його застосування потребує наявності великих наборів достовірно анотованих (розмічених) даних.

Але, в задачах скринінгу, отримання достатньої кількості даних та проведення якісного анотування професіоналами є, як правило, затратним, а іноді неможливим через малу кількість та різний вигляд навчальних прикладів, суб’єктивність під час формування анотацій в наборах даних. 


Таким чином, має місце \textbf{протиріччя} між широкими можливостями щодо забезпечення достовірності рішення задачі автоматизованого скринінгу нейромережевими методами з одного боку, та обмеженістю існуючих методів отримання наборів анотованих даних для навчання глибинних нейронних мереж.

Для розв’язання  цього протиріччя в дисертаційній роботі “Нейромережеві методи аналізу планарних зображень в системах автоматизованого скринінгу” запропоновані відповідні нейромережеві моделі та методи аналізу планарних зображень в задачах автоматизованого скринінгу для підвищення його достовірності.  

\textbf{Робота пов'язана з дослідними проектами:} 

Робота виконана відповідно до планів наукової і науково-технічної діяльності Одеського Національного Порлітехнічного Університету в рамках держбюджетних науково-дослідних робіт: «Моделі, методи та інструментальні засоби підтримки прийняття рішень з підвищення ефективності гідроаеродинамічних процесів в діючому енергетичному обладнанні» (№ ДР 0115U000413); «Дослідження інформаційних сховищ як моделей предметних областей в системах підтримки прийняття рішень» (№ ДР 0104U002401); «Інноваційна інтелектуальна інформаційна технологія аналізу та синтезу енергоефективних гідроаеродинамічних елементів та систем» (номер ДР 0121О111720)

\textbf{Метою дослідження} є  підвищення достовірності класифікації та сегментації планарних зображень в системах автоматизованого скринінгу шляхом розробки нейромережевих моделей і методів.

Для досягнення мети дослідження необхідно вирішити такі завдання:

\begin{itemize}
	\item  провести аналіз проблем автоматизованого скринінгу, показати переваги та недоліки нейромережевого підходу, та обґрунтувати напрямки досліджень;
	
	\item  розробити параметричну модель набору даних, зокрема з частково-помилковими анотаціями, які характерні для реальних задач автоматизованого скринінгу;
	
	\item розробити модель нейронної мережі та методи навчання й передбачення для аналізу планарних зображень;
	
	\item розробити інструментальні засоби, які реалізують розроблені нейромережеві моделі та методи, та виконати апробацію і впровадження теоретичних результатів при вирішенні завдань автоматизованого скринінгу.
	
\end{itemize}

\textbf{Об'єктом дослідження} є процеси аналізу планарних зображень в системах автоматизованого скринінгу.

\textbf{Предмет дослідження} -- нейромережеві моделі та методи класифікації і сегментації планарних зображень в задачах автоматизованого скринінгу. 	

\textbf{Методи дослідження.} Для вирішення поставлених задач використані методи системного аналізу та теорії множин при розробці нейромережевих моделей; теорія нейронних мереж при розробці відповідних нейромережевих моделей та методів; теорія цифрової обробки зображень та розпізнавання при розробці методів класифікації і сегментації; методи імітаційного моделювання при апробації запропонованих рішень. 

\textbf{Наукова новизна} отриманих результатів. Основний науковий результат полягяє у розв’язанні важливої науково-практичної задачі  підвищення достовірності класифікації та сегментації планарних зображень в системах автоматизованого скринінгу шляхом розробки нейромережевих моделей і методів. 

У рамках виконаних досліджень отримано такі наукові результати:

\begin{itemize}
	
	\item \textit{вперше} запропоновано параметричну формалізацію моделі набору даних із частково-помилковими анотаціями, які характерні для реальних задач автоматизованого скринінгу, що  дозволило розробити метод генерації навчальних, тестових та валідаційних наборів даних;
	
	\item \textit{удосконалено} метод генерації наборів даних на основі параметричної моделі, що за рахунок генерації анотацій: частково-помилкових  для тренувальної вибірки та достовірних - для тестової, що дало можливість підвищити ефективність тестування нейромережевих методів сегментації та класифікації в задачах автоматизованого скринінгу;
	
	\item  \textit{удосконалено} модель згорткової нейронної мережі шляхом додавання додаткового декодера класифікації з шаром нормалізації, що дало змогу побудувати методи багатозадачного навчання та передбачення результатів нейронної мережі, що вирішує задач сегментації та класифікації одночасно;
	
	\item \textit{удосконалено} методи багатозадачного навчання та передбачення на основі удосконаленої моделі згорткових нейронних мереж шляхом об’єднання класифікації та сегментації і введення обмеження другого роду (зверху) при обчисленні функції втрат сегментації, що дозволило підвищити достовірність сегментації та класифікації в задачах автоматизованого скринінгу.
\end{itemize}


\textbf{Практичне значення одержаних результатів.} Практичне значення розроблених моделей та методів підтверджується їх використанням в розроблених інструментальних засобах для вирішення задач автоматизованого скринінгу. Результати дисертаційної роботи впроваджено: в програмний продукт SafetyRadar компанії VITech Lab (акт впровадження від 13.09.2021), програмні продукти компанії <<ПЛАНЕТА ЮГ>> (акт впровадження від 15.09.2021) та в науково-дослідні роботи кафедри Інформаційних систем Інституту Комп'ютерних систем Одеського Національного Політехнічного Університету (довідка про впровадження від 24.02.2021) та в навчальний процес кафедри Інформаційних систем Інституту Комп'ютерних систем Одеського Національного Політехнічного Університету (довідка про впровадження від 24.02.2021). 

На основі розроблених інструментальних засобів створено ефективні програмні модулі, які інтегровано з “хмарними” сервісами для вирішення ресурсомістких задач навчання нейронних мереж, що підвищило оперативність навчання та передбачення в задачах автоматизованого скринінгу на 15\%.
Впровадження запропонованих в дисертаційній роботі моделей та методів забезпечує підвищення достовірності сегментації та класифікації планарних зображень в задачах автоматизованого скринінгу та скорочує витрати на одержання анотованих наборів даних.  

\textbf{Особистий внесок здобувача}

Основні наукові положення, висновки і рекомендації, що містяться в дисертації та виносяться на захист, отримано здобувачем особисто в період з 2016 по 2020 рр. Наукова праця [1] опублікована без співавторів. У статтях, написаних у співавторстві, внесок здобувача полягає в наступному: [2-4] -- запропоновано модель нейронної мережі та метод багатозадачного навчання, [5] -- запропоновано модель нейронної мережі та метод підбору порогу класифікації, [6-8] -- модель нейронної мережі та метод еволюції параметрів, [9] - алгоритм детекції полоси для лінійної камери; [11] -- метод ідентифікації параметрів ковзання; [12-13] -- метод розпізнавання спектрів.

\textbf{Апробація результатів дисертації} 

Основні положення і практичні результати дисертаційної роботи доповідалися та одержали схвалення на таких конференціях: міжнародній науковій конференції з методів розпізнавання патернів “ICPRAM-2020” (м. Валетта, Мальта, 2020), українсько-німецьких науково-практичних конференціях “Інформатика. Культура. Техніка”: ІКТ-2016, ІКТ-2018 (м. Одеса),  міжнародних студентських конференціях “Сучасні інформаційні технології”: СІТ-2017, СІТ-2018 (м. Одеса). 

\textbf{Публікації }

Основні результати дисертаційної роботи викладено в 13 публікаціях, з них: 8 статей у наукових фахових періодичних виданнях України з технічних наук, 1 стаття у зарубіжному науковоуму періодичному виданні з напряму, з якого підготовлено дисертацію, що індексується наукометричною базою SCOPUS, 4 публікацій у працях і матеріалах наукових конференцій.

\textbf{Структура і обсяг роботи}

Дисертація складається з вступу, чотирьох розділів, висновків, списку використаних джерел і додатків. Повний обсяг дисертації складає 190 сторінок, в тому числі: 140 сторінок основного тексту, 56 рисунків і 17 таблиць, список використаних джерел з 121 найменування і 6 додатків.




