\begin{abstract}[
  language=ukrainian,% мова анотації
  % chapter=Реферат, % заголовок розділу або false, щоб не робити заголовок (типово Анотація/Abstract)
  % header=false     % автоматична генерація опису дисертації (типово true)
]

У вступі розглядаються комп'ютерні системи автоматизованого скринінгу, в яких виникає задача аналізу зображень на основі штучних нейронних мереж. Виявлено, що в таких системах основними методами аналізу планарних зображень є класифікація та семантична сегментація. Семантичною сегментацією називається задача присвоєння кожному пікселю зображення окремого заздалегідь визначеного класу. Наприклад, задача автоматизованого скринінгу є актуальною в медицині для виявлення та локалізації осередків раку, або захворювань сітківки ока. Також, такі системи використовуються на виробництві для виявлення дефектів продукції, і в кліматології для прогнозування змін клімату, чи локалізації стихійних лих.

В \textit{першому розділі} дисертаційної роботи проведено аналіз методів розпізнавання, класифікації та семантичної сегментації планарних зображень, використання для цього методів глибокого навчання, та методів багатозадачного навчання.  Проаналізовано метрики, що використовуються для оцінки достовірності в задачах класифікації та сегментації зображень. Виявлено, що достовірність прогнозів визначається як міра Дайса-Соренсена, або F1-міра. Наведено підходи використання багатозадачного навчання для класифікації та сегментації зображень в задачах автоматизованого скринінгу. 

Виявлено, що складність розробки систем автоматизованого скринінгу пов'язана з необхідністю вирішення наступних завдань:

\begin{enumerate}
	\item Неузгодженість та незбалансованість навчальних наборів даних для задач автоматизованого скринінгу виникає через відносно малу кількість аномальних прикладів в популяціях та значний рівень похибки розмітників. Це створює проблему при навчанні глибоких нейронних мереж стандартними методами. Тому при побудові моделей класифікації та сегментації потрібно вирішувати задачу \textit{навчання з урахуванням частково-помилкової розмітки}.
	
	\item В задачах автоматизованого скринінгу важливо зменшення кількості хибно-позитивних результатів діагностики, через відносно малу розповсюдженість аномальних прикладів в популяціях та пов'язані з хибно-позитивними результатами подальші дії. Тому, при побудові систем класифікації та сегментації потрібно зосередитися на \textit{зменшенні хибно-позитивних результатів}. 
	
	\item Попередні дослідження показали, що системи автоматизованого скринінгу, засновані на методах багатозадачного глибинного навчання, дозволяють підвищити достовірність класифікації та сегментації за рахунок спільного навчання на цих задачах. Однак, попередні дослідження \textit{не враховують} можливої \textit{комбінації результатів різних задач }для підвищення достовірності під час прогнозування.	
\end{enumerate}

В розглянутих системах автоматизованого скринінгу наявні нейромережеві підходи мають обмеження по достовірності прогнозів через нестачу точно розмічених тренувальних даних, оскільки отримання якісної розмітки від професіоналів є дуже дорогим, та іноді не є можливим в принципі.

Тому має місце \textit{протиріччя} між підвищенням вимог щодо достовірності прогнозів нейромережевих моделей без підвищення витрат часу з одного боку, та необхідністю зниження витрат на отримання розмітки навчальних даних.  

Таким чином, виконано \textit{перше завдання} дисертаційної роботи: проведено аналіз існуючих методів, алгоритмів та засобів аналізу планарних зображень в системах автоматизованого скринінгу і обґрунтовано вибір напрямку досліджень щодо побудови методу аналізу планарних зображень на основі нейронних мереж.

На основі зазначеного вище, сформульовано мету дисертаційної роботи, визначено об'єкт та предмет дослідження.

\textit{Метою роботи} є  підвищення достовірності класифікації та семантичної сегментації планарних зображень в системах автоматизованого скринінгу через розробку, удосконалення та розвиток методів аналізу планарних зображень на основі штучних нейронних мереж. 

\textit{Об’єкт дослідження} -- Процес аналізу планарних зображень. 

\textit{Предмет дослідження} -- Методи семантичної сегментації та класифікації планарних зображень, структури та моделі згорткових нейронних мереж.




У \textit{другому розділі} виконано аналіз зашумлення розмітки в наборах даних для задач автоматизованого скринінгу який показав, що основними проблемами з розміткою даних в задачах скринінгу є:

\begin{enumerate}
	\item Маски сегментації, що захоплюють сусідні з об'єктом пікселі;
	\item Маски сегментації, що покривають об'єкт не повністю;
	\item Відсутні маски сегментації для деяких об'єктів;
	\item Присутні зайві маски на місцях, де немає об'єктів.
\end{enumerate}

Таким чином, виконано \textit{друге завдання} дисертаційного дослідження: здійснено аналіз зашумлення розмітки в наборах даних для задач автоматизованого скринінгу і обґрунтувано вибір напрямку досліджень щодо побудови моделей зашумлення розмітки в наборах даних.

На основі проведеного аналізу розроблено метод контрольованої генерації як зображень, так і масок сегментації що модифікуються відповідно до випадково обраних недоліків для моделювання зазначених дефектів розмітки для оцінювання методів класифікації та семантичної сегментації.

Контрольована генерація зображень виконується в два етапи: генерація фону та розташування на ньому довільної кількості об'єктів. Для генерації фону можуть бути використані як звичайні натуральні зображення, так і синтетичні текстури, чи заливка константним кольором. В якості об'єктів можуть бути використані зображення з наборів даних MNIST, або FashionMNIST. 

Використання зазначених наборів даних зумовлено трьома факторами: 

\begin{itemize}
	\item Можливість простого відділення об'єкта від вихідного фону;
	\item Наявність схожих елементів в різних класів (наприклад, цифри 1 та 7, або класи \textit{T-shirt} та \textit{Dress});
	\item Висока точність роботи сучасних нейронних мереж на цих наборах даних, що дозволяє сконцентруватися на впливі шуму в розмітці, замість розпізнавання безпосередньо об'єктів
\end{itemize}

Помилки в розмітку штучно вводяться за допомогою випадкового застосування морфологічних операцій ерозії та дилатації з квадратним ядром до масок сегментації окремих об'єктів перед додаванням їх до загальної маски. 

Окрім наборів даних зображень фону $\mathcal{X}_{b}$, об'єктів $\mathcal{X}_{f}$ та текстур об'єктів $\mathcal{X}_{tex}$, модель має наступні параметри:

\begin{itemize}
	\item Кількість зображень в наборі даних $N$
	\item Розмір зображення $S_{img}$ в пікселях
	\item Середній розмір об'єкта $S_{obj}$ в пікселях
	\item Максимальне відхилення розміру об'єкта $\Delta_{max}$ в відсотках
	\item Максимальна кількість об'єктів на зображенні $N_{obj}$
	\item Ймовірності ерозії та дилатації маски кожного з об'єктів $P_e$ та $P_d$
	\item Розміри ядер ерозії та дилатації масок всіх об'єктів $S_e$ та $S_d$	
\end{itemize}

На основі моделі генеруються навчальний та тестовий набори даних, всі зображення в наборах генеруються незалежно.
	
Таким чином виконано \textit{третє завдання} дисертаційного дослідження: розроблено параметричну модель набору даних із зашумленою розміткою для задач класифікації та семантичної сегментації.

Можна сформулювати перший пункт наукової новизни: \emph{вперше} запропоновано параметричну модель набору даних із зашумленою розміткою що відповідає характеристикам зашумлення в реальних задачах автоматизованого скринінгу.









В \textbf{третьому розділі} запропоновано модель багатозадачної нейронної мережі, а також методи підвищення достовірності результатів класифікації та семантичної сегментації на етапах навчання та прогнозування. 

Запропонований метод складається з двох етапів: етапу навчання нейронних мереж та етапу прогнозування результатів.

На етапі навчання нейронної мережі в умовах частково-помилкової розмітки навчальних даних запропоновано використати метод багатозадачного навчання з використанням задач, похідних від оригінальної. Запропонований метод спирається на припущення, що існує семантично-близька більш загальна задача, для якої розмітка навчальних даних є більш влучною, ніж для вихідної задачі. 

На відміну від попередніх методів, що спираються на вивчення більш детальних семантично-близьких задач, в розробленому методі використання більш точних даних, для загальніших задач дозволяє покращити роздільність внутрішніх представлень нейронної мережі, що, в свою чергу, покращує результати на вихідній задачі. Також, оскільки задачі є семантично близькими, не відбувається конфлікту градієнтів, що є типовим при навчанні семантично-різнорідних задач.

Так, більш загальною до задачі семантичної сегментації є задача класифікації. В такому контексті, задача класифікації зводиться до задачі навчання за набором зразків: замість розмітки кожного з об'єктів для всіх класів на зображенні, зображення являє собою мішок з одним, чи декількома об'єктами та відповідним маркуванням, чи є об'єкти заданих класів на зображенні.

Для зменшення впливу помилкової частини розмітки, запропоновано зміну до функції втрат при навчанні нейронних мереж: функцію втрат для задачі з менш точною розміткою обмежено зверху, таким чином, при навчанні на декількох задачах, градієнти від неправильної розмітки не впливають на процес навчання:

\begin{equation*}
\mathcal{L} \rceil = min(L, \theta)
\end{equation*}

де $\theta$ - поріг обмеження функції втрат.

Для функції обмеження зверху градієнт визначено лише на проміжку $(-\infty, \theta]$, тому для проміжку $(\theta, \infty)$ градієнт встановлено рівним нулю:

\begin{equation*}
\mathcal{\nabla} min(L, \theta) = 
\begin{cases}
1 &\text{$L \in (-\infty, \theta]$}\\
0 &\text{$L \in (\theta, \infty)$}
\end{cases}
\end{equation*}

Так, виконано \textit{четверте завдання} дисертаційного дослідження: 
розвинуто нейромережевий метод аналізу планарних зображень за рахунок навчання на декількох семантично-близьких задачах одночасно, щоб підвищити точність класифікації та семантичної сегментації планарних зображень

Можна сформулювати \textit{другий} пункт наукової новизни: \emph{вперше} розроблено метод багатозадачного навчання штучних нейронних мереж для роботи в умовах частково помилкової розмітки навчального набору даних в задачах автоматизованого скринінгу


З використанням запропонованого методу багатозадачного навчання, розроблено метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

Нехай $C_{cls} \in \mathcal{R}^{C}$ та $M_{seg} \in \mathcal{R}^{C \times H \times W}$- результати декодерів класифікації та сегментації відповідно, значення яких знаходяться на проміжку  $(- \infty, + \infty)$ (логіти).

Для отримання результатів на проміжку $[0, 1]$ використовується логістична сигмоїдна функція активації:

\begin{equation*}
	\sigma(x) = \frac{1}{1 + e^{-x}}
\end{equation*}

Запропонований метод полягає у зважуванні карти сегментації за допомогою нормованих логітів класифікатора. Першим кроком є трансформація логітів сегментації та класифікації в некалібровані оцінки на проміжку $[0, 1]$:

\begin{align*}
	\hat{M}_{seg} &= \sigma(M_{seg}) \\
	\hat{C}_{cls} &= \sigma(C_{cls})	
\end{align*}

Ці оцінки мають ті самі розмірності, що й оригінальні маска та класи, для зручності репрезентації операцій додано додаткові розмірності до вектору класів: $\hat{M}_{seg} \in \mathcal{R}^{C \times H \times W}$ та $\hat{C}_{cls} \in \mathcal{R}^{C \times 1 \times 1}$ 

Зважування карти сегментації відбувається за допомогою добутку Адамара між матрицями $\hat{M}_{seg}$ та $\hat{С}_{cls}$

\begin{equation*}
	M_{refined} = \hat{M}_{seg} \circ \hat{C}_{cls}
\end{equation*}

Таким чином, виконано \textit{п'яте завдання} дисертаційного дослідження: розробити метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

Можна сформулювати \textit{третій} пункт наукової новизни: \emph{вперше} розроблено метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

	
	
	
Для покращення можливостей інтерпретації прогнозів моделей, було вдосконалено метод сегментації важливих для класифікації ознак зображення за рахунок використання методів багатозадачного навчання, що дозволило його використання в умовах відсутності розмітки семантичної сегментації в навчальному наборі даних. 

В основі запропонованого методу лежить ітеративне уточнення карти ознак сегментації за допомогою направлення градієнтів від задачі класифікації:

Першим етапом, обчислюється уточнена ознак класифікації. Для цього, обчислюється добуток Адамара між нормованим за допомогою сигмоїдної функції виходом декодера сегментації та логітами класифікації:

\begin{equation}
M_{unsup} = \hat{M}_{seg} \circ C_{cls}
\end{equation}

Далі, для отримання результату класифікації виконується сумація елементів $M_{unsup}$ з нормалізацією за сумою елементів оригінальної ненормалізованої карти сегментації:

\begin{equation}
C_{unsup} = \frac{\sum_{h=0}^H \sum_{w=0}^{W} M_{unsup(h,w)}}{\sum_{h=0}^H \sum_{w=0}^{W} M_{seg(h,w)} + c}
\end{equation}

Для чисельної стабільності, до знаменника додано малу константу $c \approx 10^{-5}$

Оскільки масштаб нормованого виходу декодера сегментації знаходиться на проміжку $[0, 1]$, використання добутку Адамара дозволяє розглядати $\hat{M}_{seg}$ як карту важливості регіонів для задачі класифікації. В процесі навчання нейронної мережі, така структура поєднання задач спонукає нейронну мережу до призначення високих значень ($\hat(M)_{seg} \rightarrow 1$) для важливих ознак, що є спільними на зображеннях з навчального набору даних.
де $\sigma(x)$ - логістична функція. 

Таке ітеративне уточнення спонукає нейронну мережу до призначення високих значень ($\sigma(M) \rightarrow 1$) для важливих ознак, що є спільними на зображеннях з навчального набору даних.

На етапі прогнозування використовується як задача класифікації, так і задача сегментації. Тільки у тому випадку, коли вихід класифікації перевищує заданий поріг $T_c$, виконується процедура декодування сегментації.

Оскільки виходи декодера сегментації $M_{unsup}$ є неперервними, а їхній масштаб визначається процесом навчання, поріг бінаризації сегментації $T_{seg}$ може бути різним для різних зображень. Для вибору оптимального порогу $T_{seg}$ на кожному з вхідних зображень, в процесі пост-обробки запропоновано використати адаптивну бінарізацію за методом Оцу, щоб уникнути необхідності калібрації прогнозів нейронної мережі.

Після виконання бінаризації, над отриманою маскою $M_t = M > T_s$ виконується морфологічна операція ерозії з квадратним ядром розміру 1\% від розміру зображення для того, щоб позбутися малих можливо хибно-позитивних регіонів маски.

Таким чином, виконано \textit{шосте} завдання дисертаційного дослідження: вдосконалено метод сегментації важливих для класифікації ознак зображення в умовах відсутності розмітки семантичної сегментації в навчальному наборі даних.

Це відповідає \textit{четвертому} пункту наукової новизни: \emph{удосконалено} метод сегментації важливих для класифікації ознак зображення в умовах відсутності розмітки для сегментації в навчальному наборі даних





У \textit{четвертому розділі} описано розроблені інструментальні засоби, що реалізують запропоновані методи. 

Інструментальні засоби розроблено мовою програмування \textit{Python} з використанням фреймворку автоматичного диференціювання \textit{PyTorch}. 

Таким чином, виконано \textit{сьоме} завдання дисертаційного дослідження: спроектовано та розроблено інструментальні засоби, що виконують розроблені моделі зашумлених даних, та методи навчання нейронних мереж та прогнозування результатів.






У \textit{п'ятому розділі} описано випробування розробленого методу та інструментальних засобів в рамках експериментів як на синтетичних даних, що були згенеровані за допомогою запропонованої моделі, а також експерименти в реальних задачах скринінгу. 

За допомогою моделі протестовано запропоновані методи в різних умовах, виконаний аналіз внеску окремих компонентів та проведено аналіз стійкості запропонованого методу до різних рівнів зашумлення розмітки. В середньому, підвищення коефіцієнта Дайса відносно базової моделі склало 13\%. Для високих рівнів зашумлення, підвищення склало 42\%.  


Експерименти на реальних даних проводилися з використанням платформи для змагань з наук про дані Kaggle, кожний експеримент є окремим змаганням: 

\begin{itemize}

\item Сегментація дефектів сталевих листів. Набір даних \textit{Severstal: Steel Defect Detection}. Підвищення коефіцієнта Дайса відносно базової моделі на 4.2\%.

\item Сегментація формацій хмар. Набір даних \textit{Understanding Clouds from Satellite Images}. Підвищення коефіцієнта Дайса відносно базової моделі на 3.9\%

\item Класифікація стадії осередків діабетичної ретинопатії. Набір даних \textit{APTOS 2019 Blindness Detection}. Підвищення F1-міри відносно базової моделі 2.1\%;

\item Класифікація наявності раку шкіри та сегментація родимок. Набір даних \textit{SIIM-ISIC Melanoma Classification}. Підвищення F1-міри відносно базової моделі на 3.5\%

\end{itemize}

Розроблені в роботі методи та інструментальні засоби отримали \textbf{впровадження} в програмний продукт SafetyRadar компанії \textit{VITech Lab}.

Таким чином, мета дисертаційного дослідження досягнута і виконано \textit{восьме} завдання, проведення експериментальних досліджень розроблених методів.


\keywords{аналіз зображень, автоматизований скринінг, глибокі нейронні мережі, багатозадачне машинне навчання, класифікація, семантична сегментація, функції втрат, неточна розмітка}
\end{abstract}

\begin{abstract}[
  language=english
]
  \keywords{}
\end{abstract}
%
%\nocite{*}
%\begin{bibset}[a]{Список публікацій здобувача за~темою~дисертації}
%  \bibliographystyle{gost2008}
%  \bibliography{mybib}
%\end{bibset}
