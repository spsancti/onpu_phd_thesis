\begin{abstract}[
  language=ukrainian,% мова анотації
  % chapter=Реферат, % заголовок розділу або false, щоб не робити заголовок (типово Анотація/Abstract)
  % header=false     % автоматична генерація опису дисертації (типово true)
]

У вступі розглядаються комп'ютерні системи автоматизованого скринінгу, в яких виникає задача використання підходів на основі штучних нейронних мереж для класифікації та семантичної сегментації планарних зображень. Наприклад, задача автоматизованого скринінгу є актуальною в медицині для виявлення раку, або захворювань очей. Також, такі системи використовуються на виробництві для виявлення дефектів продукції, і в кліматології для виявлення змін клімату, чи локальних стихійних лих.



В \textit{першому розділі} дисертаційної роботи проведено аналіз методів розпізнавання, класифікації та сегментації планарних зображень, використання для цього методів глибокого навчання, та методів багатозадачного навчання. Проаналізовано метрики, що використовуються в задачах класифікації та сегментації зображень. Наведено підходи використання багатозадачного навчання для класифікації та сегментації зображень в задачах автоматизованого скринінгу. 

Виявлено, що складність розробки систем автоматизованого скринінгу пов'язана з необхідністю вирішення наступних завдань:

\begin{enumerate}
	\item Неузгодженість та незбалансованість навчальних наборів даних для задач автоматизованого скринінгу виникає через відносно малу кількість аномальних прикладів в популяціях та значний рівень похибки розмітників. Це створює проблему при навчанні глибоких нейронних мереж стандартними методами. Тому при побудові моделей класифікації та сегментації потрібно вирішувати задачу навчання з урахуванням частково-помилкової розмітки.
	
	\item В задачах автоматизованого скринінгу важливо зменшення кількості хибно-позитивних результатів діагностики, через відносно малу розповсюдженість аномальних прикладів в популяціях та пов'язані з хибно-позитивними результатами подальші дії. Тому, при побудові систем класифікації та сегментації потрібно зосередитися на зменшенні хибно-позитивних результатів. 
	
	\item Попередні дослідження показали, що системи автоматизованого скринінгу, засновані на методах багатозадачного глибинного навчання, дозволяють підвищити достовірність класифікації та сегментації за рахунок спільного навчання на цих задачах. Однак, попередні дослідження не враховують можливої комбінації результатів різних задач для підвищення достовірності під час прогнозування.	
\end{enumerate}

В розглянутих системах автоматизованого скринінгу наявні нейромережеві підходи мають обмеження по достовірності прогнозів через нестачу точно розмічених тренувальних даних, оскільки отримання якісної розмітки від професіоналів є дуже дорогим, та іноді не є можливим в принципі.

Тому має місце протиріччя між підвищенням вимог щодо достовірності прогнозів нейромережевих моделей без підвищення витрат часу з одного боку, та необхідністю зниження витрат на отримання розмітки навчальних даних.  

Таким чином, виконано \textit{перше завдання} дисертаційної роботи: проведено аналіз існуючих методів, алгоритмів та засобів аналізу планарних зображень в системах автоматизованого скринінгу і обґрунтувано вибір напрямку досліджень щодо побудови методу аналізу планарних зображень на основі нейронних мереж.

На основі зазначеного вище, сформульовано мету дисертаційної роботи, визначено об'єкт та предмет дослідження.

\textit{Метою роботи} є  підвищення достовірності класифікації та семантичної сегментації планарних зображень в системах автоматизованого скринінгу через розробку, удосконалення та розвиток методів аналізу планарних зображень на основі штучних нейронних мереж. 
Достовірність прогнозів визначається як міра Дайса-Соренсена, або F1-міра на валідаційному наборі з точною розміткою.
 

\textit{Об’єкт дослідження} -- Процес програмної обробки планарних зображень. 

\textit{Предмет дослідження} -- Методи семантичної сегментації та класифікації планарних зображень, структури та моделі з	горткових нейронних мереж.






У \textit{другому розділі} виконано аналіз зашумлення розмітки в наборах даних для задач автоматизованого скринінгу який показав, що основними проблемами з розміткою даних в задачах скринінгу є:

\begin{enumerate}
	\item Маски сегментації, що захоплюють сусідні з об'єктом пікселі;
	\item Маски сегментації, що покривають об'єкт не повністю;
	\item Відсутні маски сегментації для деяких об'єктів;
	\item Присутні зайві маски на місцях, де немає об'єктів.
\end{enumerate}

Таким чином, виконано \textit{друге завдання} дисертаційного дослідження: здійснено аналіз зашумлення розмітки в наборах даних для задач автоматизованого скринінгу і обґрунтувано вибір напрямку досліджень щодо побудови моделей зашумлення розмітки в наборах даних.

На основі проведеного аналізу розроблено метод контрольованої генерації як зображень, так і масок сегментації що модифікуються відповідно до випадково обраних недоліків для моделювання зазначених дефектів розмітки.

Контрольована генерація зображень виконується в два етапи: генерація фону та розташування на ньому довільної кількості об'єктів. Для генерації фону можуть бути використані як звичайні натуральні зображення, так і синтетичні текстури, чи заливка константним кольором. 

В якості об'єктів використовуються зображення з наборів даних MNIST та FashionMNIST, що зумовлено трьома факторами: 

\begin{itemize}
	\item Можливість простого відділення об'єкта від фону;
	\item Наявність схожих елементів в різних класів (наприклад, цифри 1 та 7, або класи T-Shirt та Dress);
	\item Висока точність роботи сучасних нейронних мереж на цих наборах даних, що дозволяє сконцентруватися на впливі шуму в розмітці.
\end{itemize}

Помилки в розмітку штучно вводяться за допомогою випадкового застосування морфологічних операцій ерозії та дилатації з ядром випадкової форми до масок сегментації окремих об'єктів перед додаванням їх до загальної маски. 

Окрім наборів даних зображень фону $\mathcal{X}_{b}$ та об'єктів $\mathcal{X}_{f}$, модель має наступні параметри:

\begin{enumerate}
	\item Розмір зображення $S_{i}$ в пікселях
	\item Середній розмір об'єкта $S_{o}$ в пікселях
	\item Дисперсія розміру об'єкта $\sigma_{o}$
	\item Максимальна кількість об'єктів на зображенні $N$
	\item Ймовірності ерозії та дилатації маски кожного з об'єктів $P_e$ та $P_d$
	\item Розміри ядер ерозії та дилатації масок всіх об'єктів $S_e$ та $S_d$	
\end{enumerate}

На основі моделі генеруються навчальний та тестовий набори даних, всі зображення в наборах генеруються незалежно.
	
Таким чином виконано \textit{третє завдання} дисертаційного дослідження: розроблено параметричну модель набору даних із зашумленою розміткою для задач класифікації та семантичної сегментації.

Можна сформулювати перший пункт наукової новизни: \emph{вперше} запропоновано параметричну модель набору даних із зашумленою розміткю що відповідає характеристикам зашумлення в реальних задачах автоматизованого скринінгу.









Відповідно до проведеного аналізу, в \textit{третьому розділі} запропоновано метод підвищення достовірності результатів класифікації та семантичної сегментації за рахунок використання багатозадачного навчання нейронних мереж. 

Запропонований метод складається з двох етапів: етапу навчання нейронних мереж та етапу прогнозування результатів.

На етапі навчання нейронної мережі в умовах частково-помилкової розмітки навчальних даних запропоновано використати метод багатозадачного навчання з використанням задач, похідних від оригінальної. Запропонований метод спирається на припущення, що існує семантично-близька більш загальна задача, для якої розмітка навчальних даних є більш влучною, ніж для вихідної задачі. 

На відміну від попередніх методів, що спираються на вивчення більш детальних семантично-близьких задач, в розробленому методі використання більш точних даних, для загальніших задач дозволяє покращити роздільність внутрішніх представлень нейронної мережі, що, в свою чергу, покращує результати на вихідній задачі. Також, оскільки задачі є семантично близькими, не відбувається конфлікту градієнтів, що є типовим при навчанні семантично-різнорідних задач.

Так, більш загальною до задачі семантичної сегментації є задача класифікації. В такому контексті, задача класифікації зводиться до задачі навчання за набором зразків: замість розмітки кожного з об'єктів для всіх класів на зображенні, зображення являє собою мішок з одним, чи декількома об'єктами та відповідним маркуванням, чи є об'єкти заданих класів на зображенні.

Для зменшення впливу помилкової частини розмітки, запропоновано зміну до функції втрат при навчанні нейронних мереж: функцію втрат для задачі з менш точною розміткою обмежено зверху, таким чином, при навчанні на декількох задачах, градієнти від неправильної розмітки мають менший вплив на процес навчання:

\begin{equation*}
\mathcal{L} \rceil = min(L, \theta)
\end{equation*}

де $\theta$ - поріг обмеження функції втрат.

Для функції обмеження зверху градієнт визначено лише на проміжку $(-\inf, \theta]$, тому для проміжку $(\theta, \inf)$ градієнт встановлено рівним нулю:

\begin{equation*}
\mathcal{\nabla} min(L, \theta) = 
\begin{cases}
1 &\text{$L \in (-\inf, \theta]$}\\
0 &\text{$L \in (\theta, \inf)$}
\end{cases}
\end{equation*}

Так, виконано \textit{четверте завдання} дисертаційного дослідження: 
розвинуто нейромережевий метод аналізу планарних зображень за рахунок навчання на декількох семантично-близьких задачах одночасно, щоб підвищити точність класифікації та семантичної сегментації планарних зображень

Можна сформулювати \textit{другий} пункт наукової новизни: \emph{вперше} розроблено метод багатозадачного навчання штучних нейронних мереж для роботи в умовах частково помилкової розмітки навчального набору даних в задачах автоматизованого скринінгу


З використанням запропонованого методу багатозадачного навчання, розроблено метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

За наявності маски сегментації $M$ та результату класифікації $C$ з навченої багатозадачної нейронної мережі отримання покращених результатів обчислюється як сумісна ймовірність приналежності пікселя масці та наявності відповідного класу на зображенні незалежно:

\begin{equation*}
	M_{refined} = \sigma(M) \cdot \sigma(C)
\end{equation*}

\begin{equation*}
	C_{refined} = \sum \sigma(M) \cdot \sigma(C)
\end{equation*}

\begin{equation*}
\sigma(x) = \frac{1}{1 + e^{-x}}
\end{equation*}

Таким чином, виконано \textit{п'яте завдання} дисертаційного дослідження: розробити метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

Можна сформулювати \textit{третій} пункт наукової новизни: \emph{вперше} розроблено метод об'єднання семантично-близьких задач на етапі прогнозування, для того, щоб підвищити достовірність класифікації та сегментації планарних зображень без підвищення витрат часу.

	
Для покращення можливостей інтерпретації прогнозів моделей, було вдосконалено метод сегментації важливих для класифікації ознак зображення за рахунок використання методів багатозадачного навчання, що дозволило його використання в умовах відсутності розмітки семантичної сегментації в навчальному наборі даних. 

В основі запропонованого методу лежить ітеративне уточнення карти ознак сегментації за допомогою направлення градієнтів від задачі класифікації:

Для карти ознак сегментації $M$ та результату класифікації $C$ обчислюються уточнені карти ознак сегментації та класифікації $M_{refined}$ та $M_{refined}$ відповідно:

\begin{equation*}
M_{refined} = \sigma(M) \circ C
\end{equation*}

\begin{equation*}
C_{refined} = \frac {\sum_{h}^{H} \sum_{w}^{W} M_{refined(hw)}}{\sum_{h}^{H} \sum_{w}^{W} \sigma (M_{hw})}
\end{equation*}

де $\sigma(x)$ - логістична функція. 

Таке ітеративне уточнення спонукає нейронну мережу до призначення високих значень ($\sigma(M) \rightarrow 1$) для важливих ознак, що є спільними на зображеннях з навчального набору даних.

На етапі прогнозування використовується як задача класифікації, так і задача сегментації. Тільки у тому випадку, коли вихід класифікації перевищує заданий поріг $T_c$, виконується процедура декодування сегментації.

Оскільки в даному випадку маска сегментації $M$ є неперервною, а її масштаб визначається процесом навчання, поріг бінаризації сегментації $T_s$ може бути різним для різних зображень. Для вибору оптимального порогу $T_s$ на кожному з вхідних зображень, в процесі пост-обробки запропоновано використати адаптивну бінарізацію за методом Оцу, щоб уникнути необхідності калібрації прогнозів нейронної мережі.

Після виконання бінаризації, над отриманою маскою $M_t = M > T_s$ виконується морфологічна операція ерозії з квадратним ядром розміру 1\% від розміру зображення для того, щоб позбутися малих можливо хибно-позитивних регіонів маски: 

\begin{equation*}
M_e = M_t \ominus k
\end{equation*}
де $k$ - ядро ерозії.

Таким чином, виконано \textit{шосте} завдання дисертаційного дослідження: вдосконалено метод сегментації важливих для класифікації ознак зображення в умовах відсутності розмітки семантичної сегментації в навчальному наборі даних.

Це відповідає \textit{четвертому} пункту наукової новизни: \emph{удосконалено} метод сегментації важливих для класифікації ознак зображення в умовах відсутності розмітки для сегментації в навчальному наборі даних





У \textit{четвертому розділі} описано розроблені інструментальні засоби, що реалізують запропоновані методи. 

Інструментальні засоби розроблено мовою програмування \textit{Python} з використанням фреймворку автоматичного диференціювання \textit{PyTorch}. 

Таким чином, виконано \textit{сьоме} завдання дисертаційного дослідження: спроектовано та розроблено інструментальні засоби, що виконують розроблені моделі зашумлених даних, та методи навчання нейронних мереж та прогнозування результатів.






У \textit{п'ятому розділі} описано випробування розробленого методу та інструментальних засобів в рамках експериментів:

Експерименти проводилися з використанням платформи для змагань з наук про дані Kaggle, кожний експеримент є окремим змаганням:

\begin{itemize}

\item Сегментація дефектів сталевих листів. Запропонований метод отримав ранг 4 з 2427 альтернативних методів;

\item Сегментація формацій хмар. Запропонований метод отримав ранг 46 з 1531 альтернативних методів;

\item Класифікація стадії осередків діабетичної ретинопатії. Запропонований метод отримав ранг 54 з 2928 альтернативних методів;

\item Класифікація наявності раку шкіри та сегментація родимок. Запропонований метод отримав ранг 420 з 3308 альтернативних методів.

\end{itemize}

Розроблені в роботі методи та інструментальні засоби отримали \textbf{впровадження} в програмний продукт SafetyRadar компанії \textit{VITech Lab}.

Таким чином, мета дисертаційного дослідження досягнута і виконано \textit{восьме} завдання, проведення експериментальних досліджень розроблених методів.


\keywords{аналіз зображень, автоматизований скринінг, глибокі нейронні мережі, багатозадачне машинне навчання, класифікація, семантична сегментація, функції втрат, неточна розмітка}
\end{abstract}
%
%\begin{abstract}[
%  language=english
%]
%  \keywords{}
%\end{abstract}
%
%\nocite{*}
%\begin{bibset}[a]{Список публікацій здобувача за~темою~дисертації}
%  \bibliographystyle{gost2008}
%  \bibliography{mybib}
%\end{bibset}
