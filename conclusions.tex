\chapter*{Висновки}
%юююю пределать віводі
% задачи сюда параллельно с новизной (расширенной)
% практическая ценность (инструментальніе средства)
% количесвенніе данные
% не так, как в новизне

Сукупність отриманих в дисертації результатів вирішує актуальну науково-технічну задачу підвищення достовірності сегментації та класифікації планарних зображень в системах автоматизованого скринінгу без підвищення витрат часу за рахунок розробки моделей багатозадачних нейронних мереж та методів їх навчання. 

На основі проведених досліджень отримано наступні наукові результати, які складають істотний внесок у подальший розвиток глибинних нейронних мереж, методів багатозадачного навчання а також методів оптимізації для вирішення задач автоматизованого скринінгу планарних зображень. 

Виконано аналіз досліджень, що стосуються задачі автоматизованого скринінгу в різних областях; проведено аналіз моделей глибоких нейронних мереж та методів їх навчання. Проведено аналіз методів розпізнавання, класифікації та семантичної сегментації планарних зображень, використання для цього моделей та методів багатозадачного навчання нейронних мереж.  Проаналізовано методи тестування, що використовуються для оцінки достовірності в задачах класифікації та сегментації зображень. Виявлено, що достовірність прогнозів може бути визначена як міра Дайса-Соренсена, або F1-міра. Показано, що перспективним напрямком досліджень є  використання багатозадачного навчання для класифікації та сегментації зображень в задачах автоматизованого скринінгу в умовах частково-помилкових анотацій. 

Розроблено параметричну модель наборів даних з частково-помилковими анотаціями для задач сегментації та класифікації, які відповідають помилкам в анотаціях наборів даних реальних задач автоматизованого скринінгу, а також метод контрольованої генерації як зображень, так і анотації сегментації та міток класів що модифікуються відповідно до випадково обраних помилок. Запропоновано використання модельних наборів даних тестування достовірності моделей та методів навчання глибоких нейронних мереж в задачах класифікації та семантичної сегментації. Тестування виконується в контрольованих умовах за допомогою введення помилок в розмітку лише тренувального набору даних, в той час як тестувальних набір даних залишається з точною розміткою.

Запропоновано модель багатозадачної нейронної мережі, що дозволяє вирішувати задачі сегментації та класифікації для аналізу планарних зображень.  Виявлено, що окрім загальної архітектури моделі, критичними для коректної роботи запропонованих методів є структури декодерів для кожної з задач, зокрема, нормалізація їх внутрішніх представлень. На основі запропонованої моделі багатозадачної нейронної мережі розроблено метод багатозадачного навчання, що в умовах частково-помилкової розмітки дозволяє зменшити вплив неправильно розмічених прикладів на процес навчання за рахунок їх ефективної фільтрації безпосередньо під час навчання. Запропонований метод автоматичної фільтрації помилкової розмітки спирається на відсіювання градієнтів в точках, що відповідають високим значення функції втрат.

Запропоновано використання задачі класифікації як більш загальної до задачі семантичної сегментації при багатозадачному навчанні для оновлення параметрів енкодера в точках, що були помилково відфільтровані як помилкові. Удосконалено метод об'єднання задач сегментації та класифікації на етапі прогнозування для зменшення кількості хибно-позитивних результатів.

В четвертому розділі проведено експериментальні дослідження на синтетичних даних, що були згенеровані за допомогою моделі, а також на реальних даних з різних задач автоматизованого скринінгу.  Представлено архітектуру інструментальних засобів для реалізації запропонованих моделей, а також методів ії навчання та прогнозування результатів.

В результаті експериментів показано переваги запропонованих багатозадачних нейронних мереж та методів їх навчання над базовими версіями. Проведено дослідження впливу рівня зашумлення розмітки на результати навчання, виявлено підвищення достовірності при використанні запропонованих методів для різних рівнів зашумлення. Проведено аналіз внеску окремих компонентів запропонованих моделей нейронних і методів їх навчання, показано їх позитивний вплив на достовірність прогнозів як окремо, так і в цілому. В процесі порівняльного аналізу результатів запропонованих та базових моделей і методів встановлено перевагу над базовими моделями на 4-8\%


Розроблені в методи отримали \textbf{впровадження} в програмний продукт SafetyRadar компанії \textit{VITech Lab}, програмні продукти компанії <<ПЛАНЕТА ЮГ>> та в науково-дослідні роботи кафедри та в навчальний процес Інформаційних систем Інституту Комп'ютерних систем Одеського Національного Політехнічного Університету.

