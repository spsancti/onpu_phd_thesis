
\chapter{Параметрична модель наборів даних із частково-помилковими анотаціями та метод їх генерації}
\label{data-arch}
Для систематизованого вивчення впливу помилок в анотаціях, та оцінки відповідного впливу запропонованих рішень, розроблено модель набору даних із частково-помилковими анотаціями семантичної сегментації, що відповідає оцінкам моделей шуму в різних задачах автоматизованого скринінгу. 

\section{Проблема частково-помилкових анотацій в наборах даних}
В задачах машинного навчання, поняття частково-помилкових анотацій (\textit{англ. label noise}) є досить розмитим і його нелегко визначити точно. В літературі цей термін використовується для позначення невідповідності анотацій істинним даним, її пошкодження, або неідеальність. 

Треба відрізняти частково-помилкові анотації від шуму у вихідних даних. Так, для множини зображень $X$ та відповідної їй множини міток $Y$ в наборі даних утворюються пари $(x_i, y_i)$. Зазвичай, в задачах класифікації та сегментації, множина $Y$ містить дискретні мітки $y_i$ рівня зображення, або рівня окремих пікселей відповідно. Ці мітки часто відповідають справжньому класу елемента $x_i$, але вони можуть бути піддані впливу шумового процесу перед тим, як будуть представлені алгоритму навчання.

\subsection{Природні причини помилок в анотаціях в наборах даних}

Відповідно до \cite{frenay2014}, ідентифікація джерел помилок в анотаціях не обов’язково важлива, коли фокус аналізу зосереджений на наслідках цих помилок. Однак, коли моделі розподілу помилок мають  бути вбудовані безпосередньо в алгоритми навчання, або оптимізації, яка точно пояснює джерела та вид шуму. 

Зазвичай, природні помилки в анотаціях відбувається, коли до процесу анотування залучені люди-анотатори. Тоді, причинами некоректних анотацій можуть бути візуально-схожі структури, недостатній досвід роботи анотаторів, випадкові помилки через необережність, а також людські упередженості. 

Автори \cite{https://arxiv.org/pdf/2003.10471.pdf} пропонують наступну класифікацію видів зашумлення розмітки:

\begin{itemize}
	\item Рівномірні помилки - ймовірність зміни мітки класу на мітку будь-якого іншого класу розподілена рівномірно;
	
	\item залежні від класу помилки - ймовірність зміни мітки класу на мітку іншого класу залежить від цих класів;
	
	\item залежні від ознак помилки - ймовірність зміни мітки класу на мітку іншого класу залежить від ознак об'єкта. На відміну від інших двох видів, цей майже не зустрічається в роботах через складність виконання. 
\end{itemize}

Наприклад, набір даних Imagenet, що використовується як основа для трансферного навчання в інженерній практиці \cite{imagenet}, має значний відсоток помилкових анотацій, через те, що в ньому на одному зображенні може знаходитися декілька об'єктів різних класів, але мітка є тільки для одного. Автори \cite{https://arxiv.org/pdf/2101.05022.pdf} оцінюють рівень помилок та пропонують варіант для його автоматичної корекції через розбиття зображень з декількома об'єктами на декілька зображень з одним об'єктом.


Також, в задачах сегментації, помилки в анотаціях можуть бути упередженим \cite{vorontsov2021annotationefficient} відповідно до людей-анотаторів, кожний з яких розмічає зображення певною мірою суб'єктивно. Особливо частою ця проблема є в задачах медичної сегментації - в деяких прикладних областях навіть один і той самий анотатор може давати різну розмітку одних і тих самих зображень, в залежності від власного стану \cite{https://www.ncbi.nlm.nih.gov/pmc/articles/PMC4950770/}.


Для того, щоб оцінити приблизний рівень помилок в складних умовах для людей-анотаторів, автори \cite{https://dm.kaist.ac.kr/datasets/animal-10n/} створили спеціальний набір даних, що складається з пар класів об'єкти яких мають схожі візуальні ознаки, наприклад, кіт та рись, або вовк та койот. Після розмітки прикладів людьми, автори використали перехресну перевірку для оцінки ймовірності зміни мітки класу в парах, яка вийшла рівною 6.44\%. Одночасно з набором даних, автори також запропонували метод відновлення правильних анотацій SELFIE.   






\subsection{Введення помилок в анотації наборів даних}

В процесі тестування різних методів машинного навчання в умовах частково-помилкових наборів даних виникає потреба в тестових наборах даних, що мають достовірні анотації, в той час, як наявні набори даних мають частково-помилкові анотації. Оскільки отримання таких наборів даних є практично неможливим, основним варіантом тестування методів машинного навчання є перехресна перевірка моделей. Однак, використання перехресної перевірки з нейромережевими методами ускладнюється високими витратами часу та обчислювальних ресурсів, особливо для великих моделей нейронних мереж. 

Тому, важливим методом використання наборів даних з достовірними анотаціями є штучне введення помилок до оригінальних, якісних анотацій тільки для тренувального набору даних. 

Наприклад, в роботі \cite{https://arxiv.org/pdf/2003.10471.pdf} запропоновані методи додавання помилок на основі зазначеної вище класифікації. Для всіх класів в наборі даних складається матриця невідповідностей $N$, так що:

Для \textit{рівномірних помилок}: 

\begin{equation*}
	N_{ij} = 
	\begin{cases}
		p & \text{якщо } i = j \\
		\frac{1 - p}{M - 1} & \text{якщо } i \ne j 
	\end{cases}
\end{equation*} де М - кількість класів. 

Для \textit{помилок, що залежать від класу} автори пропонують використовувати матрицю невідповідностей, що створюється попередньо навченою нейронною мережею. 

Для \textit{помилок, що залежать від ознак}, в роботі запропоновано використання претренованої нейронної мережі в якості екстрактора ознак, з подальшою іх кластеризацією та побудовою матриці невідповідностей. 

Так само, можна використовувати зазначені методи і для задачі сегментації, змінюючи мітки класу для всього об'єкту в цілому, однак, це не відповідає більшості реальних помилок в задачі сегментації.

Окрім зміни міток класів для об'єктів в цілому, маски семантичної сегментації можуть не повністю покривати об'єкти, або частково не відповідати їх контурам. Для моделювання цих недоліків анотацій, в роботі \cite{vorontsov2021annotationefficient} запропоновано введення помилок як неупереджено так і упереджено відповідно: 
\begin{itemize}
	\item еластична трансформація масок для кожного з об'єктів;
	\item константний зсув маски відносно об'єкта для всіх зображень.
\end{itemize}

Такі модифікації можна розглядати як окремий випадок помилок, що, залежного від ознак для задачі класифікації, якщо розглядати сегментацію як задачу піксельної класифікації.

Також, окремим випадком рівномірних помилок в анотаціях є відсутність масок сегментації для певних об'єктів, або їх присутність в місцях, де немає об'єктів. В такому разі помилки виникають між класами о'єктів та класом фону.












\section{Параметрична модель набору даних із частково-помилковими анотаціями}



Для відображення помилок в анотаціях набору даних, запропоновано штучне введення помилок за допомогою випадкового застосування морфологічних операцій ерозії та дилатації з квадратним ядром до масок сегментації окремих об'єктів перед додаванням їх до загальної маски. 

Операції ерозії та дилатації відповідають неупередженим помилкам, оскільки за їхнім результатом не можна відновити вихідну конфігурацію маски \cite{vorontsov2021annotationefficient}. Також, означені операції реалізують помилки, що залежать від ознак, оскільки нерівномірно модифікують тонкі та більш товсті лінії, а також порожнини та опуклості. 

На відміну від геометричних перетворень маски, включення, або невключення пікселів з граничних регіонів маски є частішим випадком помилок в анотаціях задачі сегментації. 

При створенні параметричної моделі наборів планарних зображень з анотаціями в задачах автоматизованого скринінгу  враховується наступне:

\begin{itemize}
	\item в задачах скринінгу об'єкти часто не мають чітких контурів, а також їх текстурне забарвлення  може зливатися з текстурою фону, або об'єктів інших класів, тому модель набору даних має мати можливість відтворення об'єктів з нечіткими контурами та з текстурами, що частково співпадають з фоном.
	
	\item Методи локалізації та класифікації в задачах автоматизованого скринінгу об'єктів використовують як текстурну інформацію, так і інформацію про границі, тому модель набору даних має мати можливість представлення на зображеннях різних об'єктів з різними характеристиками як границь, так і текстур. 
	
	\item Об'єкти в задачах автоматизованого скринінгу можуть мати різноманітні форми навіть в межах одного класу, тому модель набору даних має мати можливість моделюванні об'єктів одного класу, що мають різноманітні зовнішні характеристики. 
\end{itemize}

Таким чином, згенеровані анотації мають враховувати наступні помилки:

\begin{itemize}
	\item анотації сегментації, що захоплюють сусідні з об'єктом пікселі;
	\item анотації сегментації, що покривають об'єкт не повністю;
	\item відсутні анотації сегментації для деяких об'єктів;
	\item присутні зайві анотації на місцях, де немає об'єктів.
\end{itemize}

З урахуванням вищезазначених властивостей, запропоновано модель набору даних $\mathcal{M}$ має наступне представлення: 
\begin{equation}
	\label{eqn:model_Def}
	\mathcal{M} \in \{ \mathcal{X}_{b}, \mathcal{X}_{tex}, N, S_{img}, S_{obj}, \Delta_{max}, N_{obj}, P_e, P_d, S_e, S_d \}
\end{equation}

де $\mathcal{X}_{b}$ - набір зображень фону, 

$\mathcal{X}_{f}$ - набір об'єктів,  

$\mathcal{X}_{tex}$ - набір зображень текстур об'єктів, 

$N$ - кількість зображень в генерованому наборі даних, 

$S_{img}$ - розмір генерованих зображень в пікселях,

$S_{obj}$ - середній розмір об'єкта в пікселях,

$\Delta_{max}$ - максимальне відхилення розміру об'єкта в відсотках,

$N_{obj}$ - максимальна кількість об'єктів на зображенні,

$P_e$ та $P_d$ - ймовірності зменшення та збільшення маски кожного з об'єктів,

$S_e$ та $S_d$ - допустимі масштаби збільшення та зменшення масок всіх об'єктів. 	

Останні чотири параметри введено для контрольованого створення помилок в анотаціях.

В якості наборів даних об'єктів можуть бути використані зображення з наборів даних MNIST \cite{mnist}, або FashionMNIST \cite{fashionmnist}.

Використання зазначених наборів даних зумовлено наступними факторами: 

\begin{itemize}
	\item можливість простого відділення об'єкта від вихідного фону для створення анотації сегментації;
	
	\item наявність схожих елементів з різних класів (наприклад, цифри 1 та 7, або класи \textit{T-shirt} та \textit{Dress}), що дозволяє використати ці об'єкти як схожі представники різних класів, особливо при використанні схожих текстур для їх забарвлення;
	
	\item наявність різноманітних за формою об'єктів в межах одного класу (наприклад, різні варіанти написання цифр, або різний зовнішній вигляд предметів одягу одного класу)
	
	\item висока точність роботи сучасних нейронних мереж на цих наборах даних, що дозволяє сконцентруватися на впливі помилок в розмітці, замість розпізнавання безпосередньо об'єктів
\end{itemize}

Для створення текстур об'єктів може бути використаний будь-який набір натуральних зображень з існуючих баз зображень, наприклад, Imagenet \cite{imagenet}, або його підвибірка Imagenette \cite{imagenette}. Використання набору реальних зображень дозволяє забезпечити різноманіття текстур об'єктів та фону. Для забезпечення схожості текстур об'єктів та фону, можливе застосування одного і того ж набору зображень для генерації текстур як фону, так і об'єктів. Для того, щоб уникнути  повного збігу текстур об'єктів та фону, для них використовуються різні зображення з одного набору даних що забезпечується методом генерації наборів даних.


\section{Метод генерації наборів даних}

Запропоновано метод контрольованої генерації як зображень, так і масок сегментації що модифікуються відповідно до випадково обраних помилок.

На основі параметричної моделі генеруються навчальний та тестовий набори даних, всі зображення в наборах генеруються незалежно.

Контрольована генерація зображень виконується в два етапи: генерація фону та розташування на ньому довільної кількості об'єктів. Для генерації фону можуть бути використані як звичайні натуральні зображення, так і синтетичні текстури, чи заливка константним кольором. 





На основі запропонованої параметричної моделі (\ref{eqn:model_Def}) розроблено метод генерації наборів даних із частково-помилковими анотаціями, який містить наступні кроки: 

1. Вибрати випадкове зображення фону: $x_{bg} \sim \mathcal{X}_b$

2. Вибрати кількість об'єктів на зображенні: $N_{obj} \sim \mathcal{U}(1, N_{obj})$

3. Провести ініціалізацію маски сегментації: $M = 0 \; \text{так що} \; M \in \mathcal{R}^{C \times S_{img} \times S_{img}}$

4. Виконати наступні кроки $n_{obj}$ разів:

\qquad 4.1 Вибрати розміри об'єкта: $s \sim \mathcal{U}(S_{obj} - \Delta_{max}, S_{obj} + \Delta_{max})$

\qquad 4.2 Вибрати координати розміщення об'єкта: 
\begin{align*}
	i_f &\sim \mathcal{U}(0, S_{img} - s)\\
	j_f &\sim \mathcal{U}(0, S_{img} - s)
\end{align*}

\qquad 4.3 Вибрати зображення об'єкта $x_{fg} \sim \mathcal{X}_f$ та відповідний клас об'єкта $c_{fg} \sim \mathcal{Y}_f$

\qquad 4.4 Змінити розмір зображення об'єкта за допомогою білінійної інтерполяції: 
\begin{align*}
	\hat{x}_{fg} = R_{bilinear}(x_{fg})
\end{align*}

\qquad 4.5 Вибрати зображення текстури $x_{tex} \sim \mathcal{X}_{tex}$

\qquad 4.6 Модифікувати зображення об'єкта за допомогою текстури:
\begin{equation*}
	\hat{x}_{fg} = x_{fg} \circ x_{tex}[i_f:i_f+s, j_f:j_f+s]
\end{equation*}

\qquad 4.7 Розмістити зображення об'єкта на зображенні фону:
\begin{equation*}
	x_{bg}[i_f:i_f+s, j_f:j_f+s] = (1 - x_{fg}) \circ x_{bg} + \hat{x}_{fg}
\end{equation*}

\qquad 4.8 Сформувати маску сегментації об'єкта: 
\begin{equation*}
	M_{seg} = x_{fg} > \theta_{seg}
\end{equation*}
де $\theta_{seg}$ - поріг бінаризації вихідного зображення об'єкта. Для набору даних MNIST $\theta_{seg} = 0.2$, для набору даних FashionMNIST $\theta_{seg} = 0.1$.

\qquad 4.9 Модифікувати маску сегментації відповідно до необхідного рівня помилок:
\begin{equation*}
	M_{seg} = 
	\begin{cases}
		M_{seg} \oplus K^{S_d \times S_d} &\text{ якщо } p_d \sim \mathcal{U}(0, 1) < P_d\\
		M_{seg} \ominus K^{S_e \times S_e} &\text{ якщо } p_e \sim \mathcal{U}(0, 1) < P_e
	\end{cases}
\end{equation*}
де $K^{S_d \times S_d}$ - матриця ядра $K^{S_e \times S_e}$ - матриця ядра ерозії.

\qquad 4.10 Розмістити модифіковану маску сегментації об'єкта на загальному зображенні маски сегментації:
\begin{equation*}
	M[c_{fg}, i_f:i_f+s, j_f:j_f+s] = max \; \{ M[c_{fg}, i_f:i_f+s, j_f:j_f+s], M_{seg} \}
\end{equation*}
\qquad 4.11 Зберегти зображення $x_{bg}$ та маску $M$

5. Завершити генерацію
\hfill \break

Завдяки такому варіанту генерації, можливо отримання безлічі наборів даних із схожими характеристиками, що дозволяє використовувати непараметричні статистичні методи, такі як бутстрепінг для оцінки моделей. На практиці, для генерації різних наборів даних, достатньо зміни ініціалізації генератора випадкових чисел.

\section{Аналіз розробленого методу генерації наборів даних}
\label{lbl:model_image_analysis}
В даному розділі проведено аналіз генерації зображень та анотацій для різних наборів параметрів моделі.  За допомогою запропонованої параметричної моделі набору даних та методу генерації, проведено генерацію наборів даних з різноманітними характеристиками, показано можливі задачі, в яких такі набори даних можуть бути використані.

На рисунках \ref{fig:mnist_clear_bw} та \ref{fig:fmnist_clear_bw} зображено найпростіший випадок для генерації за допомогою моделі: заповнення фону та об'єктів константними значеннями (0 і 1) відповідно.

\begin{figure}[H]
	\centering
	\includegraphics[width=12cm]{generated_model_images/mnist_clear_bw.png}
	\caption{Об'єкти MNIST, фон: константний, колір об'єктів: білий}
	\label{fig:mnist_clear_bw}
\end{figure} 

\begin{figure}[H]
	\centering
	\includegraphics[width=12cm]{generated_model_images/fmnist_clear_bw.png}
	\caption{Об'єкти FashionMNIST, фон: константний, колір об'єктів: білий}
	\label{fig:fmnist_clear_bw}
\end{figure} 

Такі генеровані зображення можуть бути використані при тестуванні базової достовірності прогнозів моделей на синтетичних даних для отримання показового максимального рівня достовірності, який може досягти тестована модель та метод її навчання в ідеальних умовах. Насамперед, використання простих зображень корисне для валідації моделей класичного комп'ютерного зору для спрощення відбору ознак зображення для подальшого використання в задачах класифікації.


На рисунках \ref{fig:mnist_clear_imagenette} та \ref{fig:fmnist_clear_imagenette} зображено фон з використанням зображення з набору даних Imagenette та заповнення об'єктів константним значенням 1.

\begin{figure}[H]
	\centering
	\includegraphics[width=12cm]{generated_model_images/mnist_clear_imagenette.png}
	\caption{Об'єкти MNIST, фон: Imagenette, колір об'єктів: білий}
	\label{fig:mnist_clear_imagenette}
\end{figure} 


\begin{figure}[H]
	\centering
	\includegraphics[width=12cm]{generated_model_images/fmnist_clear_imagenette.png}
	\caption{Об'єкти FashionMNIST, фон: Imagenette, колір об'єктів: білий}
	\label{fig:fmnist_clear_imagenette}
\end{figure} 

Такий варіант генерованих зображень доцільно використовувати при тестуванні моделей та методів машинного навчання у випадках, коли необхідна локалізація нетекстурованих об'єктів на текстурному фоні, або таких об'єктів, в яких головними ознаками для сегментації мають бути контури об'єктів. Також, даний варіант генерації зображень може містити фонові контури, що схожі на контури об'єктів, що є характерним для задач автоматизованого скринінгу в рентгенології (наприклад, флюорограми).

На рисунках \ref{fig:mnist_clear_imagenette_black} та \ref{fig:fmnist_clear_imagenette_black} зображено фон з використанням зображення з набору даних Imagenette та заповнення об'єктів константним значенням 0.

\begin{figure}[H]
	\centering
	\includegraphics[width=12cm]{generated_model_images/mnist_clear_imagenette_black.png}
	\caption{Об'єкти MNIST, фон: Imagenette, колір об'єктів: чорний}
	\label{fig:mnist_clear_imagenette_black}
\end{figure} 


\begin{figure}[H]
	\centering
	\includegraphics[width=12cm]{generated_model_images/fmnist_clear_imagenette_black.png}
	\caption{Об'єкти FashionMNIST, фон: Imagenette, колір об'єктів: чорний}
	\label{fig:fmnist_clear_imagenette_black}
\end{figure} 

Як і попередній варіант генерованих зображень, цей варіант доцільно використовувати при тестуванні моделей, зо мають працювати з нетекстурованими об'єктами. На відміну від попереднього варіанту, в даному випадку колір об'єктів перетинається з кольором тіней на фоні, що відповідає таким задачам, як скринінг на основі зрізів комп'ютерних томограм. Це дозволяє використовувати запропоновану модель для тестування достовірності методів сегментації об'єктів, схожих з елементами фону. 


На рисунках \ref{fig:mnist_textured_imagenette} зображено найскладніший варіант набору даних: як фон, так і текстури об'єктів взято з набору даних Imagenette.

\begin{figure}[H]
	\centering
	\includegraphics[width=12cm]{generated_model_images/mnist_textured_imagenette.png}
	\caption{Об'єкти MNIST, фон: Imagenette, текстури об'єктів: Imagenette}
	\label{fig:mnist_textured_imagenette}
\end{figure} 

\begin{figure}[H]
	\centering
	\includegraphics[width=12cm]{generated_model_images/fmnist_textured_imagenette.png}
	\caption{Об'єкти FashionMNIST, фон: Imagenette, текстури об'єктів: Imagenette}
	\label{fig:fmnist_textured_imagenette}
\end{figure} 

Такий варіант генерованих зображень відповідає більшості задач автоматизованого скринінгу, оскільки об'єкти відділяються від фону як за допомогою текстур, так і за допомогою контурів. При такій генерації можливі випадки об'єктів одного класу з повністю різними текстурами, а також різні класи об'єктів з однаковими текстурами, що відповідає різномініттю даних в задачах автоматизованого скринінгу. Також, на рисунку \ref{fig:fmnist_textured_imagenette} внизу справа продемонстровано обёэкт, текстура якого лише незначно вирізняється від текстури фону


Для наочності, \textbf{модифікації масок сегментації} показано на простих зображеннях з константним кольором фону та об'єктів.

На рисунку \ref{fig:mnist_erode_50} зображено вихідне зображення, маску сегментації з ерозією ядром $3 \times 3$ та їх комбінацію для наочності.

\begin{figure}[H]
	\centering
	\includegraphics[width=16cm]{generated_model_images/mnist_erode_50.png}
	\caption{Об'єкти MNIST, ерозія маски ядром $3 \times 3$}
	\label{fig:mnist_erode_50}
\end{figure} 

На рисунку \ref{fig:mnist_dilate_50} зображено вихідне зображення, маску сегментації з дилатацією ядром $3 \times 3$ та їх комбінацію для наочності.

\begin{figure}[H]
	\centering
	\includegraphics[width=16cm]{generated_model_images/mnist_dilate_50.png}
	\caption{Об'єкти MNIST, дилатація маски ядром $3 \times 3$}
	\label{fig:mnist_dilate_50}
\end{figure} 

На рисунку \ref{fig:mnist_erode_dilate_50} зображено вихідне зображення, маску сегментації з дилатацією та ерозією ядром $3 \times 3$ та їх комбінацію для наочності.

\begin{figure}[H]
	\centering
	\includegraphics[width=16cm]{generated_model_images/mnist_erode_dilate_50.png}
	\caption{Об'єкти MNIST, ерозія та дилатація маски ядром $3 \times 3$}
	\label{fig:mnist_erode_dilate_50}
\end{figure} 

Також, при виборі розмірів  ядер ерозії потрібно бути уважним до вихідних масок - дуже великі ядра ерозії можуть знищити маску сегментації для об'єкта. На рисунку \ref{fig:mnist_erode_7x7} зображено вихідне зображення, маску сегментації з ерозією ядром $7 \times 7$ та їх комбінацію для наочності.

\begin{figure}[H]
	\centering
	\includegraphics[width=16cm]{generated_model_images/mnist_erode_7x7.png}
	\caption{Об'єкти MNIST, ерозія маски ядром $7 \times 7$}
	\label{fig:mnist_erode_7x7}
\end{figure} 

Таким чином, виконується генерація частково-помилкових анотацій для зображень в повністю контрольованих умовах, що дозволяє використовувати запропоновані модель та метод для тестування моделей та методів машинного навчання.  
 

Проведено аналіз впливу розмірів та форми ядер ерозії та дилатації на достовірність згенерованої розмітки. Достовірність визначено як міру Дайса-Соренсена між вихідною генерованою розміткою та результатом операцій ерозії та дилатації над цією розміткою. Графіки залежності зображено на рисунку \ref{fig:kernel_graph}.

\begin{figure}[H]
	\centering
	\includegraphics[width=12cm]{figures/minst_f1_vs_kernel_size.png}
	\includegraphics[width=12cm]{figures/fminst_f1_vs_kernel_size.png}
	\caption{Залежність достовірності анотацій від розміру та форми ядер ерозії та дилатації}
	\label{fig:kernel_graph}
\end{figure} 

З зазначеного графіку видно, що достовірність нелінійно залежить від кількості ненульових елементів ядра морфологічних операцій, а також від розміру ядра. Також, показано, що набір даних об'єктів MNIST є більш схильним до зниження достовірності через введення помилок в анотації через більшу кількість тонких елементів, що зникають під впливом операції ерозії. 

\section{Висновки до другого розділу}

У другому розділі представлено параметричну модель наборів даних із частково-помилковою розміткою для задач сегментації та класифікації, що відповідає оцінкам моделей помилок в різних задачах автоматизованого скринінгу, а також метод контрольованої генерації як зображень, так і масок сегментації та міток класів що модифікуються відповідно до випадково обраних недоліків. 

Продемонстровано різні варіанти генерації зображень, узагальнено залежність достовірності розмітки від форми та розмірів ядер ерозії та дилатації. Показано варіанти частково-помилкових анотацій для простих даних для наочності. 

Удосконалено метод генерації наборів даних із частково-помилковими анотаціями на основі параметричної моделі, що за рахунок що за рахунок генерації анотацій: частково-помилкових  для тренувальної вибірки та достовірних - для тестової, дало можливість виконувати тестування впливу рівня помилок анотацій на роботу нейромережевих методів сегментації та класифікації.

Отримано наступні пункти наукової новизни: 

\begin{itemize}
	
	\item \textit{вперше} запропоновано параметричну формалізацію моделі набору даних із частково-помилковими анотаціями, які характерні для реальних задач автоматизованого скринінгу, що  дозволило розробити метод генерації навчальних, тестових та валідаційних наборів даних;
	
	\item \textit{удосконалено} метод генерації наборів даних на основі параметричної моделі, що за рахунок генерації анотацій: частково-помилкових  для тренувальної вибірки та достовірних - для тестової, що дало можливість підвищити ефективність тестування нейромережевих методів сегментації та класифікації в задачах автоматизованого скринінгу;
	
\end{itemize}
